---
layout: post
title: Longvas Oppmåling as lanserer nettside
---

Longvas Oppmåling as har siden oppstart i 1989 hatt en betydelig tilstedeværelse i bransjen. Vi ringer nå inn 2014 med å utvide tilstedeværelsen til internett. Firmaet har lenge glimret med sitt digitale fravær, mye takket være en konstant pågang fra kunder med nye oppdrag.

Drevet av en lidenskap for faget, har Longvas Oppmåling alltid vært tidlig ute med å ta i bruk ny teknologi og utvikle nye og mer effektive løsninger på eksisterende problemer. Dessverre har den manglende profileringen på nett ikke reflektert dette aspektet ved firmaet.

Dagens lansering er et tiltak for å forsikre våre eksisterende kunder om at Longvas Oppmåling as er en moderne og ledende aktør i bransjen, og for å gjøre det enklere å komme i kontakt med oss. Samtidig ønsker vi å benytte oss av muligheten til å gjøre både eksisterende og nye kunder oppmerksomme på mulighetene som senere års utvikling byr på, da spesielt innen 3D-scanning og sjøbunnkartlegging. 